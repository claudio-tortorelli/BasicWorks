ALLA REDAZIONE DI TGM

Il PROGRAMMATORE
La mente che ha realizzato questo programma appartiene a Claudio Tortorelli, 
ragazzo di anni 20 residente in Arezzo, che si dedicava e si dedica tuttora 
(quando posso) alla programmazione dilettantistica. La scuola e il servizio 
militare hanno privato per qualche tempo il mondo dell'informatica di un tale 
elemento. Adesso però, sono tornato!

IL PROGRAMMA : PRESENTAZIONE
Il programma che vi ho inviato è stato scritto qualche tempo fa, quando ero al 
culmine della mia febbre informatica, e lo ritengo tuttora il più completo 
nonchè l'unico perfettamente funzionante (dipende dall'uso che se ne vuole 
fare...). E' stato creato per due motivi: il primo era quello di venire incontro 
alle esigenze di tutti i giorni, il secondo era di iniziare a conoscere la 
programmazione visuale e al tempo stesso impegnarsi in qualcosa di originale. Il 
primo obiettivo è stato raggiunto, il secondo un po' meno. Scherzi a parte, 
spero vogliate considerarlo per quello che è, cioè un esperimento bizzarro senza 
impegno. Comunque, se siete interessati ad altri prodotti della mia "casa 
informatica" ecco alcuni titoli: "IMPARA LE TABELLINE", "I PIRATI", "SURRENDER 
OR DIE".

IL PROGRAMMA : FUNZIONAMENTO
Il funzionamento del programma è molto semplice e intuitivo. Non ho idea se 
possano verificarsi errori o errate visualizzazioni, in quanto il codice è stato 
messo a punto per tutt'altri tipi di computer. Il programma è stato strutturato 
concatenando una serie di file exe compilati. Non so se vi servono anche i files 
pre-compilati. Per lanciare il tutto si digita "ETRUSK". Buon divertimanto!

APPENDICE
Come ho detto prima, è diverso tempo che non mi sono dedicato a questo hobby, e 
ho perso un po' "il tocco". Sarei contento di ricevere anche via e-mail 
(BULL@ATS.IT) consigli o rimproveri, che consentissero di migliorarmi. Capisco 
che il mio risultato è ben scarso ma a mia discolpa posso dire che fino ad 
adesso sono stato un completo autodidatta. Adesso mi sono iscritto alla facoltà 
di Informatica di Firenze. Vedremo. Un ultima cosa: se volessi convertire i 
files del programma per una versione Windows del visual basic, come potrei fare?

P.s. A scanso di equivoci, dichiaro che per questo programma non chiedo nulla. 
L'ho scritto come freeware (Non si sa mai!). Comunque se conoscete qualche museo 
interessato alla cosa, fatemi un fischio...


Ciao e grazie. 
									Claudio Tortorelli
